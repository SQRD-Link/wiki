Beste meneer Drost,

Allereerst willen we u hartelijk bedanken dat we binnen hebben mogen kijken in uw huis aan de Zijlroede 90. We waren oprecht onder de indruk van de afwerking en de zorg die duidelijk in de woning is gestoken. Het voelde niet als een woning die verkocht moet worden maar echt als een thuis. Dit was voor ons beide eigenlijk voor het eerst sinds de start van onze zoektocht naar een nieuw thuis. De uitbouw was direct favoriet. We zagen ons er al helemaal in een relaxstoel zitten met een boek en een kop thee. Of Emma die haar viool pakt en uitkijkend op de tuin weer een mooie plek heeft om te spelen, De parketvloer vinden we prachtig en we beloven plechtig deze op te schuren en opnieuw in de lak te zetten voor onze spullen erin komen. We zagen de verjaardagen in de tuin en de plek voor de barbecue al voor ons.

Na ons bezoek waren we zó enthousiast dat we in het weekend een wandeling hebben gemaakt met onze kinderen, Leo (7) en Lizzy (3), om ze van buiten te laten zien waar ze misschien wel mochten gaan wonen. Dat was het moment waarop het voor ons echt tot leven kwam. De kinderen stonden met grote ogen te kijken naar wat hopelijk hun nieuwe huis wordt.

Leo zag het al helemaal voor zich. Toen hij de ruime achtertuin zag, begon zijn fantasie meteen te werken. "Kijk!", riep hij, "Daar kan een grote schommel en daar kunnen we een goaltje neerzetten!" Hij zag geen tuin, maar een speelparadijs vol mogelijkheden. Precies zoals wij het ook zagen: een prachtige, lichte plek waar onze kinderen veilig kunnen opgroeien en eindeloos kunnen spelen.

Thuisgekomen liep Leo naar boven, pakte zijn spaarpot en schudde hem leeg op zijn bureautje. "Kijk pap, mam," zei hij met een bloedserieuze blik, "dit is mijn deel voor het nieuwe huis!" Zijn volledige vermogen van €142 hebben we daarom, met een glimlach, opgeteld bij ons bod. Vandaar het specifieke bedrag van €395.142. Het is een bod dat recht uit ons hart komt, aangevuld met de dromen van onze zoon.

We beseffen dat ons bod misschien niet het hoogste is, maar we hopen dat dit verhaal laat zien hoe oprecht onze wens is. We wensen u het allerbeste met uw nieuwe begin en zouden het een eer vinden om de volgende bewoners te zijn die met net zoveel liefde voor uw huis zullen zorgen.

Met een hoopvolle en hartelijke groet,

Emma, Richard, Leo en Lizzy